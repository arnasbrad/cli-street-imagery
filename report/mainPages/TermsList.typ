#page(header: none)[
  #align(center)[
    = Santrumpų ir terminų sąrašas
  ]


*Santrumpos:*\
Doc. – docentas;\
Lekt. – lektorius;\
Prof. – profesorius.\

API (angl. _Application Programming Interface_) – programų sąsaja, leidžianti skirtingoms programoms sąveikauti tarpusavyje.

ASCII (angl. _American Standard Code for Information Interchange_) – standartizuotas simbolių kodavimo rinkinys, naudojamas
tekstui vaizduoti kompiuteriuose.

CLI (angl. _Command Line Interface_) – komandinės eilutės sąsaja, leidžianti vartotojui sąveikauti su kompiuterio programa
tekstinių komandų pagalba.

GUI (angl. _Graphical User Interface_) – grafinė vartotojo sąsaja, leidžianti vartotojui sąveikauti su programa per
grafinius elementus (langus, mygtukus ir pan.).

HOCON (angl. _Human-Optimized Config Object Notation_) – žmogui optimizuotas konfigūracijos objektų žymėjimas, konfigūracijos
failų formatas.

IO – įvesties ir išvesties operacijos. „Cats-Effect“ bibliotekoje taip pat reiškia monadą šalutiniams efektams valdyti.

JSON (angl. _JavaScript Object Notation_) – lengvas duomenų mainų formatas, dažnai naudojamas API atsakuose.

JVM (angl. _Java Virtual Machine_) – Java virtuali mašina bei aplinka, kurioje vykdomos Java ir kitomis JVM kalbomis parašytos programos.

RGB (angl. _Red, Green, Blue_) – raudonos, žalios ir mėlynos spalvų modelis, naudojamas spalvoms atvaizduoti ekranuose.

TUI (angl. _Terminal User Interface_) – terminalo vartotojo sąsaja, tekstinė sąsaja veikianti komandinės eilutės aplinkoje.

UI (angl. _User Interfac_) – vartotojo sąsaja.

UML (angl. _Unified Modeling Language_) – unifikuota modeliavimo kalba, standartizuota grafinė kalba programinės įrangos
sistemoms vizualizuoti, specifikuoti ir dokumentuoti.

URL (angl. _Uniform Resource Locator_) – universalus naršyklių adresas, interneto adresas.

UTF-8 – populiarus kintamo ilgio simbolių kodavimo standartas, palaikantis daugumą pasaulio rašmenų.

UX (angl. _User Experience_) – vartotojo patirtis.

WYSIWYG (angl. _What You See Is What You Get_) – „Ką matai, tą ir gauni“ redagavimo principas, kai turinys redagavimo
metu atrodo taip pat, kaip galutiniame rezultate.

*Terminai:*

ANSI escape koduotė – specialios simbolių sekos, naudojamos terminale valdyti teksto spalvas, formatavimą ir žymeklio poziciją.

ASCII menas – grafinio dizaino technika, kai vaizdai kuriami naudojant ASCII simbolius.

Komandinės eilutės argumentas – papildoma informacija, perduodama programai ją paleidžiant komandinėje eilutėje, siekiant
pakeisti jos veikimą.

Asemblerio kalba – žemo lygio programavimo kalba, artima mašininiam kodui, bet naudojanti simbolinius pavadinimus
instrukcijoms ir atminties adresams.

Atviras kodas (angl. _Open source_) – programinė įranga, kurios išeities kodas yra viešai prieinamas ir gali būti
laisvai naudojamas, modifikuojamas bei platinamas.

Kodo biblioteka – iš anksto parašyto kodo rinkinys (funkcijų, klasių), kurį programuotojai gali naudoti savo
programose, siekdami pagreitinti kūrimo procesą.

Brailio raštas – taškinis raštas, skirtas akliesiems ir silpnaregiams skaityti ir rašyti liečiant.

Buferis (angl. _buffer_) – laikina atminties sritis, naudojama duomenims saugoti juos perduodant ar apdorojant.

Foninė programa (angl. _daemon_) – fone veikianti programa, kuri nevykdo tiesioginės sąveikos su vartotoju, bet atlieka
tam tikras sistemos užduotis.

Deklaratyvus programavimas – programavimo paradigma, kurioje aprašoma, ką programa turi padaryti, o ne kaip tai padaryti.

Dvejetainis kodas (angl. _binary code_) – instrukcijos, pateikiamos kaip nulių ir vienetų sekos, tiesiogiai suprantamos
kompiuterio procesoriui.

Terminalo emuliatorius – programa, imituojanti fizinio kompiuterio terminalo veikimą grafinėje aplinkoje.

Geokodavimas (angl. _geocoding_) – procesas, kurio metu tekstinis adresas (pvz., gatvė, miestas) paverčiamas
geografinėmis koordinatėmis (platuma ir ilguma).

„Geoguessr“ – internetinis žaidimas, kuriame žaidėjai turi atspėti geografinę vietą pagal pateiktus gatvės lygio vaizdus.

„Git“ – paskirstyta versijų kontrolės sistema, plačiai naudojama programinės įrangos kūrime.

„GitHub“ – interneto platforma, teikianti „Git“ repozitorijų talpinimo paslaugas ir bendradarbiavimo įrankius.

Gradientas – vaizdų apdorojime, šviesumo pokyčio greitis ir kryptis vaizde, naudojamas kontūrams aptikti.

Nekintamumas (angl. _immutability_) – duomenų struktūros ar objekto savybė, reiškianti, kad jo būsena negali būti pakeista po sukūrimo.

Iteracinis programavimas (angl. _iterative development_) – programinės įrangos kūrimo metodologija, kai produktas kuriamas
palaipsniui, mažomis dalimis, kiekvieną jų testuojant ir tobulinant per kelias iteracijas.

Karkasas (angl. _framework_) – programinės įrangos struktūra, teikianti bendrą funkcionalumą ir nurodanti, kaip kurti aplikacijas.

Kompiliatorius – programa, kuri verčia aukšto lygio programavimo kalba parašytą kodą į žemesnio lygio kalbą.

Konfigūracinis failas – failas, kuriame saugomi programos nustatymai ir parametrai, leidžiantys keisti jos elgseną
neperkompiliuojant kodo.

Kraštinių atpažinimas (angl. _Edge detection_) – vaizdų apdorojimo technika, skirta identifikuoti taškus skaitmeniniame
vaizde, kuriuose ryškiai keičiasi šviesumas.

„LaTeX“ – dokumentų ruošimo sistema, plačiai naudojama akademiniuose ir techniniuose tekstuose dėl aukštos tipografinės kokybės.

Programinės įrangos licencija – teisinis dokumentas, nustatantis programinės įrangos naudojimo, platinimo ir modifikavimo sąlygas.

Tiesinis susiejimas (angl. _linear mapping_) – metodas, kai vieno intervalo reikšmės proporcingai perkeliamos į kitą
intervalą. Naudojamas šviesumo reikšmes konvertuojant į simbolių indeksus.

„Mapillary“ – platforma, skirta gatvės lygio vaizdams rinkti ir dalintis, dažnai paremta bendruomenės indėliu.

„Markdown“  – lengva žymėjimo kalba, skirta formatuoti tekstą naudojant paprastą sintaksę.

Mašininis kodas – žemiausio lygio programavimo kalba, sudaryta iš instrukcijų, kurias tiesiogiai vykdo kompiuterio procesorius.

Metaduomenys (angl. _metadata_) – duomenys apie duomenis; pavyzdžiui, nuotraukos metaduomenys gali apimti jos sukūrimo
datą, geografines koordinates, kameros modelį.

Imitavimas testavime (angl. _mocking_) – technika vienetų testavime, kai realūs objektai (ypač tie, kurie priklauso nuo
išorinių sistemų) pakeičiami kontroliuojamomis imitacijomis, siekiant izoliuoti testuojamą kodą.

Monada – dizaino šablonas funkcinėse programavimo kalbose, leidžiantis struktūrizuoti skaičiavimus ir valdyti šalutinius
efektus.

Nekintamumas (angl. _mmutability_) – Duomenų struktūros savybė, kai jos turinys negali būti pakeistas po sukūrimo.

Duomenų normalizacija – procesas, kai duomenys transformuojami į standartinį formatą ar intervalą.

Objektinis programavimas – programavimo paradigma, pagrįsta objektų sąvoka, kurie gali turėti duomenis (atributus) ir elgseną (metodus).

Paketas (angl. _package_) – susijusių klasių ir modulių grupė, organizuota į vieną vardų sritį.

Programavimo paradigma – fundamentali programavimo stiliaus koncepcija, pavyzdžiui, objektinis, funkcinis, struktūrinis programavimas.

Pikselis (angl. _pixel_) – mažiausias skaitmeninio vaizdo elementas.

Prototipavimas (angl. _prototyping_) – greitas veikiančio modelio kūrimas, siekiant išbandyti idėjas ir surinkti
grįžtamąjį ryšį ankstyvoje projekto stadijoje.

Rastrinė grafika (angl. _raster graphics_) – skaitmeninių vaizdų tipas, sudarytas iš pikselių tinklelio.

Referencinis skaidrumas (angl. _referential transparency_) – savybė, kai išraiška gali būti pakeista jos reikšme
nepakeičiant programos elgsenos. Būdinga gryno funkcinio programavimo funkcijoms.

Repozitorija (angl. _repository_) – saugykla, kurioje laikomas programos kodas ir jo versijų istorija.

Nuotraukos rezoliucija – vaizdo detalumo lygis, dažniausiai išreiškiamas pikselių skaičiumi horizontaliai ir vertikaliai.

Sąsaja (angl. _interface_) – ribinė sritis, per kurią sąveikauja du skirtingi komponentai ar sistemos.

„Scala“ – aukšto lygio programavimo kalba, jungianti objektinio ir funkcinio programavimo paradigmas, veikianti „JVM“ aplinkoje.

Scenarijus (angl. _script_) – programa ar instrukcijų seka, dažnai skirta automatizuoti tam tikras užduotis.

Simbolių rinkinys (angl. _character set_) – apibrėžta simbolių aibė, naudojama teksto kodavimui.

Sobelio operatorius (angl. _Sobel operator_) – vaizdų apdorojimo filtras, naudojamas kraštinėms aptikti, apskaičiuojant
apytikslį vaizdo šviesumo gradientą.

Statinis tipizavimas (angl. _static typing_) – programavimo kalbos savybė, kai kintamųjų tipai tikrinami kompiliavimo metu.

Gatvės vaizdas (angl. _Street View_) – technologija, leidžianti peržiūrėti panoramines gatvių nuotraukas, dažniausiai
integruota į žemėlapių paslaugas.

Struktūrinis programavimas – programavimo paradigma, pagrįsta programos skaidymu į mažesnes, valdomas dalis (pvz.,
funkcijas, procedūras) ir ribojant valdymo struktūrų naudojimą.

Šabloninis atitikimas (angl. _pattern matching_) – programavimo kalbų savybė, leidžianti tikrinti duomenų struktūrą ir
išskirti jos dalis pagal tam tikrus šablonus.

Šalutinis efektas – funkcijos poveikis, kuris keičia būseną už funkcijos ribų arba sąveikauja su išoriniu pasauliu
(pvz., spausdinimas, failo keitimas).

Terminalas – programa, skirta tekstinei sąveikai su kompiuteriu.

Tipografija – teksto rinkimo ir maketavimo menas bei technika.

„TravelTime“ – platforma, teikianti API kelionės laiko skaičiavimams ir geokodavimo paslaugoms.

Triukšmas – atsitiktiniai vaizdo šviesumo ar spalvos svyravimai, kurie nėra originalios scenos dalis.

„Typst“ – moderni, kodu pagrįsta dokumentų ruošimo sistema.

„Unicode“ – tarptautinis simbolių kodavimo standartas, apimantis beveik visus pasaulio rašmenis.

Vienetų testas (angl. _unit test_) – programinės įrangos testavimo metodas, kai tikrinamos mažiausios programos
dalys (vienetai, pvz., funkcijos ar metodai) izoliuotai.

Virtuali mašina (angl. _virtual machine_) – programinė įranga, emuliuojanti kompiuterio sistemą ir leidžianti vykdyti
programas nepriklausomai nuo fizinės aparatinės įrangos.

Ženklinimo kalba (angl. _markup language_) – kompiuterinė kalba, naudojanti žymes tekstui anotuoti, apibrėžiant jo
struktūrą ir pateikimą (pvz., HTML, LaTeX).



]